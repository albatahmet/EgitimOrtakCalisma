
## World Wide Web Nedir?
World Wide Web (www veya web) belgeler ve diğer web kaynaklarının URL’ler (Tekdüzen Kaynak Konum Belirleyicileri) tarafından tanımlandığı, köprü metin bağlantılarıyla birbirine bağlandığı ve internet üzerinden erişilebileceği bir bilgi alanıdır.
1980 lerde İngiliz bilim adamı Tim Berners-Lee CERN de çalıştığı süreçte birbiri ile okunabilir metinler içerisine gömülü linkler aracılığı ile mouse yardımıyla gezinilebilen “köprülü bir bilgi sistemi” fikrini hayal etmeye başladı.
## World wide web nasıl çalışır ?
Web gezintileri modern insanın günlük yaşamının bir parçası haline geldi. Aradığımız bilgileri milyonlarca web sitesi sayfalarında bulabiliyoruz. Masaüstü bilgisayarlar yada mobil cihazlar üzerinde bulunan web tarayıcısı isimli programlar her gün web gezintilerimizde kullandığımız araçlardır.

İnternet ve World Wide Web terimleri genellikle çok fazla ayrım yapılmaksızın kullanılmaktadır. Ancak, ikisi aynı değildir. İnternet, birbirine bağlı bilgisayar ağlarının küresel bir sistemidir.
Buna karşılık, World Wide Web, köprü ve URI’lerle bağlantılı, global bir içerik koleksiyonu kaynağıdır. Web kaynaklarına genellikle birçok internet iletişim protokollerinden olan HTTP veya FTP kullanılarak erişilir.
World Wide Web, Bilgi Çağının gelişiminde merkezi olmuştur ve milyarlarca insanın internette etkileşim kurmak için kullandığı birincil araçtır.
Web sayfaları, öncelikle Köprü Metni Biçimlendirme Dili – Üst Metin İşaretleme Dili (HTML) ile biçimlendirilmiş ve açıklanmış metin belgeleridir.
Biçimlendirilen metine ek olarak, web sayfaları video, ses ve web tarayıcıları tarafından gösterilebilen multimedya bileşenlerini içerebilir. Köprüler (link) kullanıcıların web sayfaları arasında gezinmelerini sağlar.
Web siteleri tamamen yayıncı tarafından oluşturulan içeriğe sahip olabileceği gibi kullanıcılar tarafından da içerik eklenerek etkileşimli hale getirilebilir.
Web siteleri birçok farklı amaç için yayınlanabilirler. Bilgilendirme, ticari gibi web sitesi türleri mevcuttur. Web siteleri statik veya dinamik web sayfaları ile oluşturulabilir.
***Dünyanın ilk web sitesine***  

> [http://info.cern.ch/hypertext/WWW/TheProject.html]

adresinden erişebilirsiniz. Site özellikle web sitesi kurmak isteyen kişilere temelde sayfaların nasıl ilişkilendirildiği konusunda fikir verebilir.

Dünyanın en büyük kütüphanesi konumunda olan web bilginin paylaşıldığı ve her yerden ulaşılabilir konumdadır. Bilgi kadar ticaretin, paranın, reklamların özellikle çevrimiçi davranışsal reklamcılığın mecrası ve her gün durmadan büyümeye devam ediyor.
